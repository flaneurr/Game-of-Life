#####Käyttöohje

Tämä ohjelma toteuttaa graafisesti John Conwayn Game of Life-pelin. Ohjelma koostuu soluja sisältävästä ruudukosta ja valikoista pelin hallitsemiseksi. Jokaisella pelin solulla on tietty tila tietyllä aika-askeleella; solu on joko elossa tai kuollut. Solun tila määräytyy sen elossa olevien naapurien lukumäärän mukaan. Klassisen Game of Lifen sääntöjen mukaan solu herää henkiin, jos sillä on tasan kolme elävää naapuria ja selviää hengissä jos naapureita on kaksi tai kolme. Jokaisella solulla on kahdeksan naapurisolua, jotka ovat solun ympärillä olevat lähimmät solut.
